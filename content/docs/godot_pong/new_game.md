---
title: 1. Створення нового проекту
weight: 1

---

# Завантажуємо середовище розробки

Наш інструмент - вільно-доступний рушій, який можна завантажити на офіційній сторінці. Ми розглядаємо тільки стандартну версію, тобто ту, де мовою виступає вбудований `GDScript`. На сторінці завантаження також доступна версія з `C#`, але це виходить за межі даного курсу, тому, правильно оберіть свою операційну систему на платформу, і вирушаємо.

https://godotengine.org/download/ 



По завершенню завантаження ви отримаєте архів, який потрібно розпакувати в таке місце, де ви його знайдете. Один з цих файлів - це і є усе, що потрібно для розробки. Це і є увесь рушій. Його досить запустити, та розпочати роботу. 

# Менеджер проектів

Коли ви тільки запустили рушій, перед вами постане вікно `Godot Engine Project Manager`.  

![Godot Engine Project Manager](/images/editor_ui_intro_project_manager_01.png)  

Тут може бути список проектів, що вже існую



![New Project Window](/images/new_project_window.png)   

В верхньому полі задаємо назву нашої майбутній мега грі. Коли ви вже будете працювати над своїм проектом, не бійтесь писати робочу назву для початку. Її можна буде поміняти бідь-який момент роботи. Ну а поки що, назвемо наш проект `Super Pong`.  

Наступне поле, це куди буде збережено проект. Це обов'язково має бути порожній каталог. Натискаємо кнопочку Browse, шукаємо місце де створюємо нову чистеньку теку з якоюсь зручною для вас назвою. 

Ми вже обрали як називається і де зберігається проект. Далі є дещо загадкове. Нас ставлять перед вибором `OpenGL ES 3.0` чи `OpenGL ES 2.0`. На цім поки зупинятись не будемо, бо тут можна багато говорити. Скажу тільки, що для того, що ми будемо робити в цьому проекті, різниці не буде. Але оберемо версію 2.0.  

Все готово до старту. Натискаємо `Create & Edit`.  

Молодці. Ви створили свій перший проект. Він поки порожній і нам ще треба зробити кілька кроків, щоб його можна було запустити.
За хвилину ми трохи детальніше ознайомимось з інтерфейсом. А поки, просто щоб отримати задоволення від того, що ми вже можемо щось запустити зробимо ще 3 крочки.

На панельці зліва вгорі ви бачите вибір між 4 пунктами:  

![New Scene Selection](/images/new_scene_selection.jpg)    

- `2D Scene` - це якщо ми хочемо робити 2-вимірну гру. Саме те, що ми маємо намір розпочати. 
- `3D Scene` - це якщо ми хочемо робити 3-вимірну гру.
- `UI Interface` якщо ми зібрались зробити якийсь елемент інтерфейсу (віконце, панельку, чи взагалі написати свій власний графічний редактор)
- ну і `Other Nodes`, якщо у нас щось хитріше на умі.

Знову ж таки, нагадую, жоден з виборів, які ви робите, не є остаточним. Ви можете будь-що змінити в будь-який момент. Тому не бійтесь зробити цей вибір.
Наш вибір на сьогодні, це `2D Scene`.  

Обрали, і у бачимо, що в корені сцени з'явився вузол `Node2D`. Ми його відразу перейменуємо. Назвемо його Main, так як він у нас головний. Збережемо сцену. Для цього можемо натиснути Control+S або перейти в меню `Scene` -> `Save Scene` і підтверджуємо наш намір натиснувши Save.  

Є. Чудово. Ми уже стільки зробили, хочеться якусь винагороду. Хочеться вже запустити нашу гру. Спробуйте. Вгорі справа є маленька кнопочка в формі трикутничка. Натискаємо. Воно нас знову щось питає.  

![Main Scene Selection](/images/main_scene_selection.jpg)    

А питає воно, яку сцену ви хочете обрати головною. Сцен у нас може бути багато, тому двигунцю треба знати, з якої все має починатись.    
Але ж вона у нас поки одна. Тому вибір простий. Кажемо йому, використати цю сцену як головну (права кнопка).  

От, нарешті результат. Ми маємо невеличке віконце. Його можна перемістити, збільшити, зменшити... Це ваше власне. Ви його створили. Тепер ваша воля його наповнити чимось. Порожній аркуш який тільки чикає першого дотику олівця.
Закриваємо віконце і приступимо до вивчення інтерфейсу середовища розробки Godot.
