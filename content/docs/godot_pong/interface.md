---
title: 2. Інтерфейс Godot
weight: 2
bookToc: false
---

# Інтерфейс Godot

Погляньте навколо. Перед вами робоче середовище Godot.   

![Godot Window](/images/main_window.jpg)  

Зверніть увагу, що робоче вікно розбито на 3 вертикальні секції. Зліва якісь інструменти, потім велике робоче поле і справа знову якісь інструменти.
Зліва вгорі у нас ієрархія сцени. Поки тут тільки один елемент, але легким рухом руки ми можемо додати сюди купу всього. Трохи нижче у нас файлова система. Показано основна тека проекту, де будуть всілякі картинки, музика, шрифти, моделі...
Далі, робоче поле посередині. Воно має 4 режими які перемикаються вгорі.  

![Godot Editor Modes](/images/editor_modes.jpg)  

- `2D` із назви може бути зрозуміло, що в цім режимі ми будемо працювати з усім, що стосується 2-вимірних елементів гри, включаючи інтерфейс.
- `3D` те ж саме, але для 3-вимірного режиму.
- `Script` - це секція, де розташовано вбудований текстовий редактор. Саме тут ми будемо писати код для наших іграшок.
- `AssetLib` це останній розділ. Тут нам доступні різноманітні розширення та всілякі готові рішення, які розроблено спільнотою. Їх може і не багато, але всі вони повністю вільні для використання, в тому числі комерційного.

Залишилась права сторона вікна.

![Inspector](/images/inspector.jpg)  

Тут розташовується так званий інспектор, де ми маємо можливість маніпулювати різноманітними характеристиками об'єктів. Що б ми не виділили в сцені, тут буде все, що стосується цього об'єкту.
Також справа можна знайти вкладку Nodes. Але про неї ми поговоримо пізніше.
Ну і ще може бути вкладка налаштувань імпорту різних ресурсів.

Те, чого ми досі не розглянули, це нижня частина вікна.   

![Output Window](/images/output_window.jpg)  

Тут розташовуються різноманітні засоби налагодження, налаштування аудіо, та інструменти анімації.
Під різну специфічну діяльність тут також будуть з'являтись відповідні інструменти. Як то редактор бібліотеки тайлів.
