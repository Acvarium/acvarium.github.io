---
title: 3. Вузли та сцени
weight: 3
---

# Вузли та сцени

Отже, ми вже трохи ознайомились з тим, що тут де лежить. Зараз зосередимо увагу на панель де відбуваються маніпуляції над ієрархією сцени, а разом з тим, розглянемо основну ідею цього механізму в Godot.

На відміну від `Unity` який побудований на компонентній архітектурі, наш любий `Godot` дотримується вузлової філософії. Оце слово `Node` яке ви тут будете часто бачити, перекладається як вузол. З точки зору `Godot`, все є вузлами в ієрархії. Кожен вузол має якийсь свій тип і виконує якусь свою визначену функцію. Також вузли можуть збиратись в сцени які зберігаються одним файлом. При цьому будь-яка сцена також може бути вузлом.
Те що в `Unity` називається prefab, в Godot лише ще одна сцена.
Покажу це на такому прикладі...

Приклад поки чисто ілюстративний. Його повторювати не потрібно.  

Нехай ми вирішили додати до нашої сцени персонажа. Для цього натискаємо правою на кореневому вузлі і обираємо `Add Child Node`, що означає, додати дочірній вузол. Ми поки не знайомі з усіма цими вузлами. Але для цього прикладу це не важливо. Я оберу все той же `Node2D`. Він стане основою персонажа.
Перейменую його на `Character`.   

{{< video autoplay="true" muted="true" loop="true" src="NodeCharacter" >}}

`Node2D` це один з самих примітивних вузлів. Все, чим він характеризується - це позиція на площині. 

Всередину цього вузла я додам спрайт. Спрайт, це лише контейнер для картинки. Він має трохи більше параметрів і властивостей. Але мене цікавить тільки текстура. Перетягую єдину текстуру, яка у нас є в проекті, це іконка годота. Для цього прикладу її достатньо. Ось у нас вже є умовний персонаж. 

{{< video autoplay="true" muted="true" loop="true" src="NodeSprite" >}}

Просто для розваги додам ще одну річ, `AnimationPlayer`. Він дозволяє нам створювати і відтворювати анімації. Сюди я швиденько зроблю ну дуже простеньку анімацію. Стрибання персонажа на місці... 
Тепер відмічу що ця анімація має повторюватись і відтворюватись автоматично на старті. Наш робот радісно стрибає.

{{< video autoplay="true" muted="true" loop="true" src="NodeAnimationPlayer" >}}

Зараз він в верхньому куточку екрану. Я його пересуну на середину.
Якщо я зараз запущу гру, він стрибатиме для нас посередині вікна.  

{{< video autoplay="true" muted="true" loop="true" src="NodeMoveAndStart" >}}

З цієї точки я можу виділити персонажа в окремий файл. Тоді він буде мати власну сцену, але залишатиметься частиною оригінальної. 
Це дозволяє нам легко робити копії персонажу та додавати різні варіації, як то змінити колір спрайту. 
Вузлова система `Godot` дуже гнучка і інтуітивна. Кожен об'єкт в ієрархії виконує свою визначену функцію, у відповідності до визначеного класу вузлів. 

Сцена в подібній системі - це такий файл, який містить структуру вузлів. При цьому сцена може фігурувати вузлом для іншої. 
В усіх подальших проектах ми будемо багато мати справи з цим усім, та поступово вивчатимемо особливості різних типів вузлів. А поки повернемось до створення першої гри. 


