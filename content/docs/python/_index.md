---
weight: 1
bookCollapseSection: true
bookFlatSection: true
title: "Основи Python"
layout: single

---

# Що воно таке?

`Python` - інтерпретована об'єктно-орієнтована мова програмування високого рівня зі строгою динамічною типізацією.  
Мова ця є відомою і популярною. Вона знайшла застосунок в дуже різноманітних галузях. Її розробив нідерландський програміст на ім'я Гвідо ван Россум.

Основні переваги:

* чистий синтаксис (для виділення блоків слід використовувати відступи);  
* переносність програм (що властиве більшості інтерпретованих мов);  
* стандартний дистрибутив має велику кількість корисних модулів (включно з модулем для розробки графічного інтерфейсу);
* можливість використання Python в діалоговому режимі (дуже корисне для експериментування та розв'язання простих задач);
* стандартний дистрибутив має просте, але разом із тим досить потужне середовище розробки, яке зветься IDLE і яке написане мовою Python;
* зручний для розв'язання математичних проблем (має засоби роботи з комплексними числами, може оперувати з цілими числами довільної величини, у діалоговому режимі може використовуватися як потужний калькулятор);
* відкритий код (можливість редагувати його іншими користувачами).

Python вивчається в рамках цього курсу зокрема тому, що мова, котра застосовується в середовищі Godot (GDScript), бере свою основу з Python та наслідує багато її особливостей. Але це не єдина тому причина. Мова ця, попри всю свою силу, являється достатньо зрозумілою і легкою для вивчення. Повсюдне її застосування також важливий фактор у виборі саме цієї мови, як першого дотику до світу програмування. 
Оскільки існує дуже обширний набір ресурсів, що розширяють можливості мови, Python можна застосовувати для великої кількості задач, наприклад, для написання настількних застосунків, застосунків баз даних, засобів роботи з мережами, розробки ігор, та навіть мобільних застосунків.  
Ще одним важливим фактором є те, що Python являється крос-платформенною мовою. А це означає, що код написаний на Windows буде добре працювати в Mac OS чи Linux без яких небудь змін. 
