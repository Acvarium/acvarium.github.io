---
weight: 5
bookCollapseSection: true
title: "5. Команди управління"
layout: single
---

# Умови та логічні операції
Усі інструкції управління мають справу з оцінкою умов. Програма вестиме себе по різному, в залежності від того, чи виконується якась умова. 

Самим розповсюдженим умовним оператором є оператор порівняння. Якщо ми хочемо порівняти, чи збігаються два числа, то використовуємо оператор `==`. Наприклад, вираз `x == y` просить програму, перевірити, чи дорівнює значення змінної `x` значенню змінної `y`.
Якщо вони рівні одне одному, то умову виконано, і оператор поверне значення `True`. Якщо ж ні, то ми отримаємо значення `False`.

Другим оператором порівняння є `!=` (не рівно). Він дає протилежний результат до оператора `==`. Тобто, якщо значення рівні одне одному, ми отримаємо `False` і навпаки.
За ним існують оператори `<` (менше), `>` (більше), `<=` (менше або дорівнює), `>=` (більше або дорівнює).

Існують 3 логічні оператори, які дозволяють об'єднати декілька умов. Ними є:
`and`, `or`, `not`.

Оператор `and` повертає значення `True`, якщо усі умови виконані. В іншому випадку повертає `False`. 
Наприклад вираз `5 == 5 and 2 > 1` поверне `True`, оскільки обидві умови являються істиною.

Оператор `or` повертає значення `True`, якщо хоча б одна з умов дійсна. 
Вираз `5 > 2 or 7 > 10 or 3 == 2` поверне `True`, не зважаючи на те, що друга і третя умови не є правдою. 

Оператор `not` повертає `True`, якщо умова після цього ключового слова не є дійсним. Тобто, він обертає значення. Вираз `2 > 5` поверне `False` оскільки 2 не є більше за 5. Але вираз `not 2 > 5` поверне `True`.

