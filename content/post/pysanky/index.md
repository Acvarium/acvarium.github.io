---
title: Писанковий Пазл
description: Міні гра у жанрі "3 у ряд" з українськими писанками
date: 2025-04-10 00:00:00+0000
slug: pysanky
image: cover.jpg
draft: false
categories:
    - game
    - godot

---

Цю невеличку гру я зробив ще кілька років тому. Створювалась вона для курсу по Godot 3.5, який тоді проводив у співпраці з компанією **SharpMinds**.  

Початок того курсу - це взагалі цікава історія. Доволі довго у моїй голові крутилась думка, що було б добре зробити щось подібне. Чисто випадково зустрів стару знайому, яка запитала, чи не знаю я когось, хто проводить курси по розробці ігор для дітей. Це підсилило мої прагнення запустити курс. Але це здавалось занадто складно. Треба ж знайти приміщення, техніку, час...   

На той момент я працював у компанії **SharpMinds**. Вирішив запитати, може вони з чимось з цього зможуть допомогти. Уже за кілька тижнів я мав приміщення, список дітей на курс, та навіть техніку для тих, у кого небуло, або були занадто старенькі та недолугі ноутбуки. З мого боку залишалось розпланувати та розпочати курс. Що я і зробив. 

Голова HR-відділу дуже хотіла у якісь формі задіяти деяких меценатів з Нідерландів. Найцікавішим з них є художник [**Leon Keer**](https://www.instagram.com/leonkeer/). З ним доволі довго велись перемовини. Планувалось, що він проведе онлайн-майстерклас. Але, на жаль, з цим не склалось. Усе закінчилось тим, що він дозволив використати якусь з його творчості в межах курсу. 

Тож, погортавши його інстаграм-сторінку кілька разів, я зупинився на писанках  

![Leon Keer: PYSANKY](/leon_pysanky.jpg)

На їх основі і була створена перша версія гри, та вона ж і була використана в межах курсу. 

З тих пір, ця гра лежала у мене на компі. А минулого року, десь за тиждень до Великодня, мені подумалось, "чого б не випустити цю гру". Вона виглядає святково. Одна проблема - Леон давав дозвіл використовувати свої творіння в межах курсу. Але ж не для мене особисто для публікації цієї гри. 

Одного тижня на те, щоб перемалювати усе в грі, та оформити її на публікацію, доволі мало. То я і покинув цю ідею. 

Минув ще рік і цього разу згадав про ці писанки уже за місяць до Великодня. Затратив кілька вечорів по 2-3 години на намалювання нових писанок та фону. Трохи виправив помилок та дооформив. Та з запасом трохи більше ніж тиждень до свята відправив її у вільне плавання. 

_____
Гра зараз доступна на платформі itch.io, де у тому числі є версія, що працює у Web-браузері. 

<p>

{{< itchwidget
    src="https://itch.io/embed/3459303?linkback=true" 
    link="https://acvarium.itch.io/pysanka-puzzle" 
    title="Pysanka Puzzle by acvarium" 
>}}
_____

Також за посиланням нижче, можна завантажити версію для **Android**:

{{< googleplay url="https://play.google.com/store/apps/details?id=com.acvarium.pysankypuzzle" img="/images/get-it-on-google-play_pysanky.png" >}}


