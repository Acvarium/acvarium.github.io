---
title: Вільне програмне забезпечення, яке мені приносить найбільше користі
description: Посилання на сторінки з текстурами, аудіо-файлами, модельками, та всякою всячиною для творчості
date: 2025-03-25 00:00:00+0000
slug: best-opensource
draft: true
categories:
    - resources
    - links
    - opensource

---

Коли мова заходить про силу Open Source, я найчастіше говорив про одну конкретну програму. І тут про неї згадаю, бо куди в цьому світі без Blender. Але загалом, сьогодні хотів би трохи розповісти про цілий ряд вільних програм з відкритим кодом, які мені особисто приносять найбільше користі та задоволення. Деякими з них я буквально користуюсь кожного дня. Більшість з них тою чи іншою мірою пов'язані з творчістю. Але зачеплю і кілька, які допомагають в організації праці та думок. 

Розпочати нашу розмову варто з пояснення, що воно взагалі таке - вільне та відкрите програмне забезпечення (Free and Open Source) і кому яке діло до цього всього.

Загальна ідея полягає в тому, щоб спільними зусиллями усіх бажаючих створювати програмні інструменти, які являтимуться доступними усім, та кожен може розглянути код, що стоїть в основі цього інструменту, розповсюджувати цей код як він є, чи вносити в нього зміни. 

З юридичного погліду кожен подібний проект визначає ліцензію, в якій розписано, що можна чи не можна робити як з самою програмою, так і з її програмним кодом. 
Подібних ліцензій є досить багато, кожна зі своїми особливостями. Але, на мою думку, варто згадати дві з них. Це ліцензія MIT, що оригінально зформульована в стінах Массачусецького інституту технологій. І вона дає вам повне право на будь-які дії відносно проекту під цією ліцензією. Можна, зокрема, взяти рендер з проекту Godot, та за його допомогою портувати гру Sonic Colors. Що кілька років тому зробила студія Blind Squirrel Games та випустила під назвою Sonic Colors: Ultimate. При цьому навіть не обов'язково комусь про це говорити. 

З цього випливає очевидна проблема, що якщо якась компанія з достатнім капіталом побудує на основі вашого проекту щось своє, а ваш проект від цього нічого не здобуде, та, в гіршому випадку, взагалі втратить аудиторію?

У відповідть на це існує цілий рід ліцензій під загальною назвою GNU GPL. Вони, ці ліцензії, передбачають усі ті ж свободи:
- Свобода використовувати;
- Свобода вносити зміни;
- Свобода розповсюджувати.

За однією умовою. Якщо ваша програма використовує код з проекту під подібною ліцензією, то і вона, ця ваша програма, повинен розповсюджуватись з тими самими свободами. Тобто, тут уже ви не можете заграбастати чужу роботу, та не подібитись із світом своїм внеском. 

Прикладом проектів під однією із версій ліцензії GNU GPL є ядро операційної системи Linux, на якому крутиться переважна більшість суперкомп'ютерів, серверів, смартфонів. Тут мушу визнати, 

Про тему ліцензій, їх сорти та особливості, можна говорити доволі довго. Але хочеться уже перейти до суті цього відео, програми з відкритим кодом, які мені приносять найбільше користі та задоволення.
